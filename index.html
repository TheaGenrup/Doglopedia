<!DOCTYPE html>
<html>

<head>
    <meta charset="utf-8">
    <title>Doglopedia</title>
    <link rel="stylesheet" href="styles.css">
</head>

<body>
    <div id="titel">
        <h1>Doglopedia</h1>
        <h2>Där alla är en <i>Good Boy</i></h2>
    </div>
    <div id="navigation_div" style="text-align: center;">
        <p id="navigation">Hem</p>
        <p id="navigation">Våra hundar</p>
        <p id="navigation">Skötsel</p>
        <p id="navigation">Om oss</p>
    </div>
    <h2>Australian Shepherd</h2>
    <div id="img"></div>
    <h3>Historik</h3>
    <p>Mycket lite är känt om australian shepherds ursprung. Man tror att den fått sitt namn efter fåren som importerats
        från Australien. En vanlig teori är att den har sitt ursprung i baskiska vallhundar (motsvarande Perro de Pastor
        Vasco) som kommit till Kalifornien med basker som invandrat via Australien. Före 1945 är namnet australian
        shepherd inte känt. Andra namn hundtypen gått under är Spanish Shepherd, Pastor Dog, Bob-Tail, Blue Heeler, New
        Mexican Shepherd och California Shepherd.
    </p>
    <h3>Egenskaper</h3>
    <p>Rasen skall vara en intelligent arbetshund med utpräglad vakt- och vallningsinstinkt, en god kamrat och ha kraft
        att arbeta en hel dag. Den är en favorit på amerikanska rancher och visas ofta upp på rodeo. I Sverige är den
        populär för hundsporter som bruksprov, lydnadsprov och agility. </p>
    <h3>Utseende</h3>
    <p>Australian skall vara välbalanserad, något längre än hög och av medelstorlek. Hanhundens kroppskonstitution skall
        ha en maskulin framtoning utan att för den skull vara grov. Tiken skall ge ett feminint intryck utan att vara
        finlemmad. Rasen skall vara uppmärksam och livlig, smidig och vig, solid och muskulös utan att vara klumpig.

        Australian shepherds färger är mycket varierande. Svart och röd är grundfärg men då det i rasen även förekommer
        merleanlag – det vill säga en gen som ger en spräcklig färg, så förekommer också blue merle (svart med
        merleanlag) och red merle (röd med merleanlag). Dessa hundar blir fläckiga med mörkare svartgrå eller röda
        fläckar på ljusare grå eller rödgrå botten. Andra färger som förekommer i Australian Shepherd är alla med eller
        utan vita tecken och/eller tan-tecken. Till dessa fyra färger tillkommer möjlighet för gula-röda tantecken på
        framförallt huvud och ben samt vita tecken även dessa på huvud, hals och ben. Sammantaget ger detta 16 olika
        färgvarianter. Vitt får förekomma på halsen, som en del av eller som hel krage, som bläs, på nospartiets nedre
        del samt på bröst och ben. Det vita på huvudet skall inte dominera och ögonen skall omges av färg. Pälsfärgen
        hos melerade hundar mörknar med åldern.

        Vad gäller svanslängden finns den i en mängd olika medfödda varianter, allt från hellång till mycket kort
        stubbsvans. Rasen är i ursprungslandet en kuperingsras men i Sverige är kupering förbjudet.

        Även ögonen förekommer i olika färger från mörkt bruna, bärnstensfärgade, gula och blå samt olika kombinationer
        av dessa färger. Inte helt sällan har en aussie olika färg på sina ögon, eller till och med olika färg på samma
        öga. Alla ögonfärger är tillåtet oberoende av hundens färg.

        Hanen blir ungefär 51–59 cm i mankhöjd och har något grövre kroppsbyggnad än tiken som blir ungefär 46–54 cm i
        mankhöjd. Hundarna väger mellan 16 och 32 kilo, och tikarna faller natuligt i den undre delen av skalan, medan
        hanarna finns i den övre. </p>
    <div id="copy">&copy; Doglopedia 2022</div>
</body>

</html>